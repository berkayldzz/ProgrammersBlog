Neden Area yapısını kullandık ? 

Area, bir bölüm ve/veya bölge olarak kullandığımız bir yapı. Bizim projemizde Yönetici işlemlerini Blog işlemlerinden ayırmak için 
Admin Area adında bir yönetim bölümü oluşturduk.

Bu bölümdeki Controller ve View'larımızı projemiz içerisindeki Blog bölümünden ayrı tutuyoruz. Bunu, hem karışıklığı önleyerek daha temiz
bir proje tasarımı oluşturmak için, hem de bazı çakışma yaratabilecek işlemlerden kaçınmak için yapıyoruz.

Örnek olarak; bizler Admin Area içerisinde bir CategoryController oluşturduk. Buradaki Controller'ı admin tarafındaki kategori işlemlerimiz
için kullanıyoruz. Şimdi bizim Blog modülümüzde de bir CategoryController'a ihtiyacımız olursa, o zaman ne yapacağız? 
Blog modülünde bir CategoryController oluşturarak hiç bir sorun yaşamadan işlemlerimize devam edeceğiz. 
Çünkü; Admin Area ile Blog Area'nın birbirinden ayrı olması dolayısıyla burada Controller isimleri ile ilgili hiç bir isim çakışması
ile karşılaşmayacağız. Oysaki, Admin Area olmasaydı, bizlerin yeni bir isim bulması gerekirdi...

Ek olarak; farklı modüller arasındaki View, ViewModel ve Layout gibi yapılarımızı da birbirinden ayırmış ve sadeleştirmiş olduk.

Daha ileri seviyede bir örnek vermem gerekirse,

SellerArea (Satıcı Bölümü), CustomerArea (Müşteri Bölümü), ManagementArea (Yönetim Bölümü), 
AccountingArea (Muhasebe Bölümü) vb. bölümleri olan daha büyük bir projemiz olsaydı, o zaman işin içinden ancak 
böyle çıkabilirdik. :)